<p align="right">Projekt</p>

<p align="center">USTAWA<br>
z dnia ... r.<br>
o zmianie ustawy z dnia 9 maja 2014 r. o informowaniu o cenach towarów i usług</p>

**Art. 1.** W ustawie z dnia 9 maja 2014 r. o informowaniu o cenach towarów i usług wprowadza się następujące zmiany:
1. W art. 3. ust. 1 dodaje się:
   1. punkt 1a w brzmieniu: \
      1a) cena regularna – wartość wyrażoną w jednostkach pieniężnych, którą kupujący jest obowiązany zapłacić przedsiębiorcy za towar lub usługę bez konieczności spełniania dodatkowych kryteriów promocji;
   2. punkt 1b w brzmieniu: \
      1b) cena warunkowa – wartość wyrażoną w jednostkach pieniężnych, którą kupujący jest obowiązany zapłacić przedsiębiorcy za towar lub usługę, po uwzględnieniu rabatu wynikającego ze spełnienia dodatkowych warunków promocji takich jak ilość zakupionego towaru, uczestnictwo w programie lojalnościowym, udzielenie zgód marketingowych lub innych szczególnych warunków;
   3. punkt 2a w brzmieniu: \
      2a) cena jednostkowa regularna towaru lub usługi – cenę ustaloną za jednostkę określonego towaru lub określonej usługi, których ilość lub liczba są wyrażone w jednostkach miar w rozumieniu przepisów o miarach, nieuwzględniającą promocji i rabatów związanych z koniecznością spełnienia dodatkowych kryteriów promocji;
   4. punkt 2b w brzmieniu: \
      2b) cena jednostkowa warunkowa towaru lub usługi – cenę ustaloną za jednostkę określonego towaru lub określonej usługi, których ilość lub liczba są wyrażone w jednostkach miar w rozumieniu przepisów o miarach, po uwzględnieniu rabatu wynikającego ze spełnienia dodatkowych warunków promocji takich jak ilość zakupionego towaru, uczestnictwo w programie lojalnościowym, udzielenie zgód marketingowych lub innych szczególnych warunków;
2. W art. 4. dodaje się:
   1. ustęp 1a. w brzmieniu: \
      1a. W przypadku, gdy uwidoczniona jest cena warunkowa towaru lub usługi, cena regularna winna być uwidoczniona czcionką o rozmiarze nie mniejszym 150% rozmiaru czcionki użytej do uwidocznienia ceny warunkowej.
   2. ustęp 1b. w brzmieniu: \
      1b. W przypadku, gdy uwidoczniona jest cena jednostkowa warunkowa towaru lub usługi, cena jednostkowa regularna towaru lub usługi być uwidoczniona czcionką o rozmiarze nie mniejszym 150% rozmiaru czcionki użytej do uwidocznienia ceny jednostkowej warunkowej towaru, lub usługi.
   3. ustęp 1c. w brzmieniu: \
      1c. W przypadku, gdy uwidoczniona jest cena warunkowa, lub cena jednostkowa warunkowa towaru, lub usługi cena taka winna zostać opatrzona informacją, że jest to cena warunkowa, a warunki, dla których zastosowanie ma ta cena, winny zostać wymienione w sposób czytelny i niebudzący wątpliwości.

**Art. 2.** Ustawa wchodzi w życie po upływie 14 dni od dnia ogłoszenia.
